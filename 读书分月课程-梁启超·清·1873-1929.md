* 作者
梁启超，字卓如，一字任甫，号任公，又号[饮冰室]主人、饮冰子、哀时客、中国之新民、自由斋主人。清朝光绪年间举人，中国近代思想家、政治家、教育家、史学家、文学家。广东新会人，师从康有为，与黄遵宪一起办《时务报》，任长沙时务学堂的主讲，并著有《变法通议》，资产阶级改良派的宣传家。

* 精句
无专精则不能成，无涉猎则不能通也。

读书莫要于笔记。

无笔记则必不经心，不经心则虽读犹不读而已。

* 全文
一、学要十五则 
学者每苦于无门径。四库之书，浩如烟海，从何处读起耶？古人经学，必首《诗》、《书》，证之《论语》、《礼《荀子》皆然。然自伪古文既行，今文传注，率经阙失。鲁齐韩，书之欧阳二夏侯，荡劫尤甚，微言散坠，索解甚难。惟《春秋公羊》、《榖梁》二传，岿然独存，圣人经世之大法后王之制度，具在于是。其礼制无一不与群经相通，故言经学，必以《春秋》为本。 
《春秋》之义，《公》、《榖》并传。然《榖梁》注劣，故甚暗曶；《公羊》注善，故义益光大。又加以董子《繁露》明更多，故言《春秋》，尤以《公羊》为。 
读《公羊》可分义礼例三者求之：如元年春王正月条下王者孰谓，谓文王也，曷为先言工而后言正月，天正月也类，所谓义也。立適以长不以贤，立子以贵不以长，子以贵，母以子贵之类，所谓礼也。公何以不言即位之类，据常例书，即位为问，所谓例也。余可类推。然凡一礼一制，必有大义存焉，例者亦反复以明其义而已。然则义并可该礼与例也，故孔子曰：“其义则丘窃取之矣。” 
何邵公《解诂》，本胡毋生条例，皆公羊先师口说也细读。《春秋繁露》反复引申，以明《公羊》之义，皆春秋家最善之书。学者初读《公羊》，不知其中蹊径，可先读刘礼部《公羊释例》，卒业后，深究何注《繁露》两书，日读十叶，月而《春秋》毕通矣。 
经学繁重，莫甚于礼制。礼制之轇轕，由于之纷争。伪古文有意诬经，颠倒礼说，务与今文相反。如今文言祭天在郊，祭地在社，而古文谓祭天南郊，祭地北郊。今文言天子娶十二女，而古文谓天子一后三夫人九嫔二十七世妇八十一御妻之类。两说聚讼，何以能通？既辨今古分真伪，则了如列眉矣。如是则通礼学甚易，既通礼学，于治经斯过半矣 
欲分真伪辨今古，则莫如读《新学伪经考》，其近儒攻伪经之书可并读。 
既读辨伪诸书，能分今古，则可以从事礼学，《王制》《春秋》，条条相通，为今文《礼》一大宗。《五经异义》述古文《礼》之异说，划若鸿沟，最易畅晓。惟许郑皆古文家不能择善而从，学者胸有成竹，不必徇其说也。《白虎通书皆今文，礼极可信据。既读此二书，复细玩二《戴记》，以求制礼之本，以合之于《春秋》之义，则礼学成矣。 
古人通经，皆以致用，故曰不为章句举大义而已、又曰其大体玩经文。然则经学之以明义为重明矣。国朝自顾亭林、阎百诗以后，学者多务碎义，戴东原、阮云台承流，益畅斯风，斤斤辨洁，愈出愈歧，置经义于不问，而务求之于字句之间。于是《皇清经解》之书汗牛充栋，学者尽数十寒暑，疲力于此，尚无一心得，所谓博而寡要劳而少功也。康先生铲除无用之学，独标大义，故用日少而蓄德多，循其次第之序以治经，一月可通《春秋》，半载可通礼学，度天下便易之事，无有过此者矣。学者亦何借此一月半载之力而不从事乎！即以应试获科而论，一月半载之功，已可以《春秋》、三礼专门之学试有司，亦是大快事也。治经之外，厥惟读史。康先生教人读史，仿苏文忠公八面受敌之法，分为六事：一曰政，典章制度之文是也。二曰事，治乱兴亡之迹是也。三曰人，为贤为恶可法戒者是也。四曰文，或骈或散可诵习者是也。五曰经义《史记》、《汉书》最多，而他史亦有。六曰史裁，《史记五代史》最详，而他史略及。学者可分此六事求之。上四门是陆桴亭语，下两门乃康先生所定。 
大史公最通经学，最尊孔子，其所编世家、列传，悉有深意。是编不徒作史读，并可作周秦学案读。《汉书》全本于歆之续《史记》；其中多伪古文家言，宜分别观之。《后汉》节最盛，风俗最美，读之令人有向上之志。其文字无《史》《汉》之朴拙，亦无《齐》、《梁》之藻缛，庄雅明丽，亦最易学，故读史当先《后汉书》 
孔子之后，诸子并起，欲悉其源流，知其家数，宜读《史记·太史公自序》中论六家要指一段，《汉书·艺文志》中九流一门，《庄子·天下篇》，《荀子·非十二子篇》，然后以次读诸子。 
学问之道，未知门径者以为甚难，其实则易易耳，所难者莫如立身。学者不求义理之学以植其根抵，虽读尽古今书，只益其为小人之具而已，所谓藉寇兵而賚盗粮不可不警惧也。入学之始，必惟义理是务，读象山、上蔡学案以扬其志气，读《后汉·儒林党锢传》、东林学案以厉其名节，熟读《孟子惊动其神明。大本既立，然后读语类及群学案以养之。凡读义理之书，总以自己心得能切实受用为主。既有受用之处，则拳拳服膺，勿使偶失，已足自治其身，不必以贪多为贵也。 
子羽能知四国之为，孔子称之。《春秋》之作，先求百二国宝书，以今方古，何独不然？方今海禁大开，地球万国，犹比邻也。家居而不知比邻之事，则人笑之，学者而不知外国之事，何以异是。王仲任曰：“知今而不知古，谓之盲瞽；知古而不知今，谓之陆沉。”今日中国积弱，见侮小夷，皆由风气不开，学人故见自封，是以及此。然则言经世有用者，不可不知所务也。 
读西书，先读《万国史记》以知其沿革，次读《瀛略》以审其形势，读《列国岁计政要》以知其富强之原，读《西国近事汇编》以知其近日之局。至于格致各艺，自有专门，此为初学说法，不琐及矣。 
读书莫要于笔记，朱子谓当如老吏断狱，一字不放过。学者几读书，必每句深求其故，以自出议论为主。久之触发自多，见地自进，始能贯串群书，自成条理。经学、子学尤要。无笔记则必不经心，不经心则虽读犹不读而已。黄勉斋云“真实心地，刻苦功夫”，学者而不能刻苦者，必其未尝真实者也。 
以上诸学，皆缺一不可，骤视似甚繁难，然理学专求切己受用，无事贪多，则未尝繁也。经学专求大义，删除琐碎，一月半载已通，何繁之有？史学大半在证经，亦经学也。其余者则缓求之耳。子学通其流派，知其宗旨，专读先秦诸家，亦不过数书耳。西学所举数种，为书不过二十本，亦未为多也。遵此行之，不出三年，即当卒业，已可卓然成为通儒学者。稍一优游，则此三年已成白驹过隙，亦何苦而不激其志气以务求成就乎？朱子曰：“惟志不立，天下无可为之事。”是在学者。 

二、最初应读之书 
既于群学言其简要易入之道，但所读之书篇第先后，尚虑学者未知所择，故更综而录之如下。其所论列，专以便适新学为主，间有抽绎全文，倒乱原次，割裂谫陋，可笑已甚。通察其用意，谅不见晒也。 

1、经学书 
先读刘申受《公羊释例》《皇清经解》中有此书。《中先读三鲁例、次通三统例、张三世例、阙疑例、名例、建始例、讳例。 
次读《公羊传》及何君注 康先生有批本，何君最要徐疏可略。 
次读《春秋繁露》先读俞序篇，次正贯篇，十指篇，次楚庄王篇，玉杯、竹林、玉英精华篇，次三代改制质文篇，王道篇。 
次读《礼记·王制篇》因其制度与《公羊》相通，读秋》时即当读之，余篇俟从事礼学时再读。 
次读《榖梁传》范注、杨疏皆不必读。 
以上《春秋》学 
次读《新学伪经考》先秦焚六经未尝亡缺考，次《汉书》河间献王鲁恭王传辨伪，次汉儒愤攻伪经考，次《汉书·艺文志》辨伪，次《史记》经说足证歆伪考，次《汉书·儒林传》辨伪 
次刘申受《左氏春秋考证》《皇清经解》 
次读邵位西《礼经通论》《经解续篇》 
次读魏默深《诗古徽》《经解续篇》，先读开卷数篇 
以上辨伪经 
次读《礼记》先《王制》，次《礼器》、《郊特牲》，次《儒行》，次《檀弓》，次《礼运》、《中庸》，次以原序读诸篇。 
次读《大戴礼记》 
次读《五经异义》《皇清经解》陈氏辑本，此书言今古文礼制之异。学者但从其异处观之，许、郑之多从古文；陈氏之和合今古皆谬说，不必为所惑。 
次读《白虎通》专言今文礼制，其中亦间有古文数条；则贾逵、班固所为也，然究为今文礼之宗。
以上礼学 
次群经 

2、史学书 
先读《史记·儒林传次《汉书·儒林传》 
次《汉书·艺文志》 
次《史记·孔子世家》、《仲尼弟子列传》、《孟子荀卿此为孔子学案。 
次《后汉书·儒林传次《后汉书·党锢传》 
次《史记·老于韩非列传》、《游侠列传》、《刺客列《日者列传》、《龟筴列传》此为周秦诸子学案。老子、韩非氏之学，游侠、刺客为墨氏之学，日者、龟筴为阴阳家之学，其余尚有十三家，见于《孟子荀卿列传》 
次《史记·太史公自序》其中言《春秋》最精。论六旨，亦为诸子学案。 
以上皆言学派（《党锢传》激扬名节，不在此数） 
次《后汉书》《后汉书》择其列传先读之，余可缓读。中武臣之传，亦可缓读。史以读志为最要，然当俟专求掌故时始读，故亦从缓。 
次群史 

3、子学书 
先读《庄子·天下篇》 
次《荀子·非十二子篇》 
次《韩非于·显学篇》 
次《墨子·非儒篇》、《公孟篇》周末墨学最盛，专与为难，必观其相攻之言，然后知孔学之颠扑不破。 
以上皆论家法 
次《孟子》读《孟子》可分养心、厉节、经世、尊孔、论五门求之。 
次《荀子》读《荀子》可分辨性劝学（荀言性本恶，故贵学以变化之）、崇礼、经国、尊师法、辟异学数门求之。 
次《管子》《管子》多存旧制，伪周礼所本。 
次《墨子》墨氏一家之学。 
次《老子》老氏一家之学 
次《庄子》《庄子》本孔学，但往而不返，间道于老耳。 
次《列子》《列子》本后人摭拾老庄为之，然精论甚多。 
次《吕氏春秋》、《淮南子》二书皆杂家，《淮南》则多近于道家。然二书言诸子学术行事甚多，亦极要，宜于老墨二书卒业后，即读之。 
次群子 

4、理学书 
先读《象山学案》（宋元） 
次《上蔡学案》（宋元） 
次《东林学案》（明儒） 
次《姚江学案》（明儒） 
次《泰州学案》（明儒） 
次《江右三门学案》（明儒） 
次《浙中王门学案》（明儒） 
次《白沙学案》（明儒） 
次《伊川学案》（宋元） 
次《横渠学案》（宋元） 
次《濂溪学案》（宋元） 
次《明道学案》（宋元） 
次《百源学案》（宋元） 
次《东莱学案》（宋元） 
次《南轩学案》（宋元） 
次《艮斋》、《止斋》、《龙川》、《水心学案》（宋元）朱子之学，《宋元学案》所编甚陋，宜读《语类》。 
《朱子语类》，先读《总论·为学之方卷》 
次《论力行卷》 
次《论读书卷》 
次《论知卷》 
次《训门人卷》 
次《自述卷》 
次《论治道卷》 
次《论本朝卷》 
5、西学书 
《万国史记》 
《瀛环志略》 
《列国岁计政要》 
《格致须知》 
《西国近事汇编》 
《谈天》 
《地学浅识》 

三、读书次第表 
学者每日不必专读一书，康先生之教，特标专精、涉猎二条，无专精则不能成，无涉猎则不能通也。今将各门之书，胪列其次第，略仿朝经暮史，昼子夜集之法，按月而为之表，有志者可依此从事焉。（表略）

---

1. 饮冰室：梁启超故居书斋名字，浅灰色两层洋楼，建于1924年。首层书房，二楼卧室和会客。梁启超后期著述均于此完成。意大利建筑师白罗尼欧设计，面积949.50平方米，位于天津市河北区民族路46号。“饮冰”一词来自《庄子·人间世》：“今吾朝受命而夕饮冰，我其内热与？”，表达自己内心之忧虑焦灼。
2. [正文引用](https://www.douban.com/group/topic/47034338/)
3. [分月次第表](http://www.360doc.com/content/17/0308/13/36537927_634979080.shtml)